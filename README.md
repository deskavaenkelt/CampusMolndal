<h1>Datalogi inlämningsuppgift 3 - slutuppgift</h1>
<article>
	<p>Arbetet kommer ske i grupp om 3-4 personer.</p>
	<p>Gruppen skall framställa följande:</p>
	<ul>
		<li>Ett flödesschema</li>
		<li>Ett program </li>
		<li>En presentation</li>
	</ul>
	<p>Presentationen skall genomföras fredag 22/2 klockan 13:00, även flödesschema skall visas upp här. Deadline för program 23:59 fredag 22/2.</p>
</article>

<article>
	<h2>Bedömningsmall</h2>
	<table>
	<tr>
		<th>Område</th>
		<th>G-nivå</th>
		<th>VG-nivå</th>
	</tr>
	<tr>
		<td>Skriva algoritmer</td>
		<td>Eleven kan <strong>med viss säkerhet</strong> skriva algoritmer. En del av algoritmerna samt funktionerna uppvisar genomtänkt struktur.</td>
		<td>Eleven kan <strong>med säkerhet</strong> skriva algoritmer. Samtliga algoritmer samt funktioner uppvisar genomtänkt struktur.</td>
	</tr>
	<tr>
		<td>Förklara algoritmer</td>
		<td>Eleven kan <strong>översiktligt</strong> förklara hur en algoritm fungerar.</td>
		<td>Eleven kan <strong>utförligt</strong> förklara hur en algoritm fungerar.</td>
	</tr>
	<tr>
		<td>Funktionell programmering</td>
		<td>Eleven programmerar funktionellt <strong>med viss säkerhet.</strong> Genomtänkt struktur och programmeringsval finns i delar av programmet.</td>
		<td>Eleven programmerar funktionellt <strong>med säkerhet.</strong> Genomtänkt struktur och programmeringsval finns genomgående i hela programmet.</td>
	</tr>
	<tr>
		<td>Beräkningar</td>
		<td>Eleven använder funktioner i sitt program för att <strong>med viss säkerhet</strong> genomföra beräkningar.</td>
		<td>Eleven använder funktioner i sitt program för att <strong>med säkerhet</strong> genomföra beräkningar.</td>
	</tr>
	<tr>
		<td>Kodkvalitet</td>
		<td>Elevens program uppvisar god kodkvalitet.</td>
		<td></td>
	</tr>
</table>
</article>

<article>
	<h2>Uppgift</h2>
	<p>Ni skall bygga ett program som uppfyller följande krav:</p>
	<ul>
		<li>Det skall gå att mata in text som sparas i programmet.</li>
		<li>Det skall gå att hämta sparad text genom sökning på antingen innehåll eller plats i en datastruktur. Båda typerna behövs ej.</li>
		<li>Det skall gå att ändra en text och spara om den.</li>
		<li>Det skall gå att ta bort text som sparats.</li>
		<li>Programmet skall ha en sorteringsfunktion. </li>
		<li>Varje gång en text sparas in i programmet skall en datastruktur lägga till ett tal i en separat datastruktur. Talet som läggs till här skall komma ifrån fibonaccis talföljd. Därmed är de första talen som skall läggas till 1, 1, 2, 3, 5 ,8 osv.</li>
		<li>Programmet skall vid varje nytt tal (X) som läggs in i datastrukturen räkna ut om x är ett jämnt eller udda tal.</li>
		<li>Programmet skall vara funktionellt.</li>
		<li>Programmet skall innehålla minst en rekursiv metod.</li>
		<li>(Extra) programmet skall innehålla möjligheten till att kryptera en text. Krypteringen får ske hur ni vill. Ett exempel är att ändra alla bokstäver till två tecken längre fram, tex A blir C, D blir F osv.</li>
		<li>(Extra) Sorteringsfunktionen skall nu ha minst två olika inställningar hur texten som har sparats skall sorteras.</li>
		<li>(Extra) Programmet skall kunna räkna ut antal ord som totalt har sparats.</li>
		<li>(Extra) Text som sparas skall ha en koppling till datum.</li>
		<li>(Extra) Bygg på ytterligare minst en valfri funktionalitet.</li>
	</ul>
</article>

<article>
	<h2>Presentation</h2>
	<p>Presentationen skall vara minst 10 min lång och skall innehålla:</p>
	<ol>
		<li>Genomgång av flödesschema</li>
		<li>Genomgång av alla delar av programmet</li>
		<li>Vad som gick bra</li>
		<li>Vad som var problematiskt</li>
	</ol>
	<p>Utöver detta skall gruppen vara redo att ta emot frågor om sin presentation. Tänk på att samtliga medlemmar i gruppen får möjlighet att säga någonting.</p>
</article>