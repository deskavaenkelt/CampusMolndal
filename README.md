<h1>INLÄMNINGSUPPGIFT, UTVECKLING AV HEMSIDA</h1>

<h2>Mål</h2>
<p>I Inlämningsuppgiften planerar du och gör en hemsida. Den ska vara gjord med HTML, CSS, samt ha funktionalitet med Javacript och JQuery. Koden ska vara validerad enligt HTML5.</p>

<h2>Beskrivning</h2>
<p>Du ska göra en hemsida (webbapplikation) där du själv väljer ett av dessa alternativ:</p>
<ul>
<li>En hemsida som visar en samling av böcker, film, spel eller skivor</li>
<li>En hemsida för recept</li>
<li>En hemsida för resmål</li>
</ul>
<p>Inlämningsuppgiften ska göras individuellt.</p>

<h2>Betygskriterier</h2>
<h3>Krav för G</h3>
<ul>
<li>Du ska planera hemsidan med en webbprototyp (wireframe), med penna och papper eller i ett program.</li>
<li><p>Hemsidan ska minst innehålla följande delar:</p>
<ul>
<li>Startsida med Lista/visning på det som ska presenteras.</li>
<li>Sida/sidor som presenterar utvalda skivor, recept, resmål utifrån det tema man har valt.</li>
<li>Interaktivitet med användaren genom t ex formulär för registrering av användare, ”betygsättning”, ”önskelistor”.</li>
<li>Du behöver göra någon form av validering i formulären för användaren (i Javascript eller JQuery). Du kan förutom det använda validering i HTML5.</li>
</ul>
</li>
<li>Hemsidan ska göras med HTML5, CSS, Javascript och JQuery där du ska strukturera upp koden utifrån det vi hittills har gått genom i kursen t ex Semantisk HTML, använda CSS för utseende, Javascript och JQuery för interaktivitet med användaren samt ev. visuella delar.</li>
<li>Du ska göra ett färgschema, använd t ex Adobe Color.</li>
<li>Du ska ha tänkt genom vilka typsnitt du använder.</li>
<li>Du ska validera din kod utifrån HTML5.</li>
<li>Du ska testa att hemsidan fungerar i moderna webbläsare (Chrome, Firefox, Edge).</li>
<li>Hemsidan ska vara anpassad för desktop, tablet och mobil genom CSS (Media Queries).</li>
<li>Du ska lämna in en enkel beskrivning över vilka delar som är med på hemsidan och syftet med den. Lämnas in skriftligt som t ex word-fil tillsammans med källkoden till hemsidan.</li>
</ul>

<h3>Krav för VG</h3>
<p>Utöver grunduppgiften:</p>
<ul>
<li>Du ska använda CSS Grid och/eller Flexbox för en tydlig layout.</li>
<li>Man ska kunna spara något användare skriver in t ex ”betygsättning”, ”önskelistor” i Local storage.</li>
<li>Du ska använda JSON för att läsa in data (på någon av sidorna).</li>
</ul>
<p>Du ska kunna beskriva något av de val du har gjort för att uppfylla kraven på hemsidan och exempel på hur du har lagt upp arbetet. Lämnas in skriftligt som t ex word-fil tillsammans med källkoden till hemsidan.</p>

<h2>Inlämning</h2>
<p>Inlämningsuppgiften ska lämnas in senast söndag den 7/10 kl.23.59.</p>
<p>Följande ska vara med:</p>
<ul>
<li>Webbprototyp (wireframe) som foto (eller inscannad) eller från ett program sparat som bild eller pdf.</li>
<li>Källkoden till hemsidan.</li>
<li>Beskrivningsdelen som word/text-fil (för de olika betygskraven).</li>
</ul>
<p>Lämna in som zip och döp till Inlämning Webbapplikationer, Förnamn Efternamn. Lämna in genom Itslearning. Finns koden på Github, skirv in länken på Itselarning.</p>

<h2>Återkoppling</h2>
<p>Återkoppling sker senast under vecka 43.</p>